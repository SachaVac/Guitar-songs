
    1.
          C
    V řadě za sebou tři čuníci jdou,
                                      Ami
    ťápají si v blátě cestou-necestou,
        Dmi                      G
    kufry nemají, cestu neznají,
        Dmi                     G
    vyšli prostě do světa a vesele si zpívají: uí uí uí ...
    
    2.
    Auta jezdí tam, náklaďáky sem,
    tři čuníci jdou, jdou rovnou za nosem,
    ušima bimbají, žito křoupají,
    vyšli prostě do světa a vesele si zpívají: uí uí uí ...
    
    3.
    Levá, pravá - teď!, přední, zadní - už!,
    tři čuníci jdou, jdou jako jeden muž,
    lidé zírají, důvod neznají,
    proč ti malí čuníci tak vesele si zpívají: uí uí uí ...
    
    4.
    Když kopýtka pálí, když jim dojde dech,
    sednou ke studánce na vysoký břeh,
    ušima bimbají, kopýtka máchají,
    chvilinku si odpočinou, a pak dál se vydají: uí uí uí ...
    
    5.
    Když se spustí déšť, roztrhne se mrak,
    k sobě přitisknou se čumák na čumák,
    blesky bleskají, kapky pleskají,
    oni v dešti, nepohodě vesele si zpívají: uí uí uí ...
    
    6.
    Za tu spoustu let, co je světem svět,
    přešli zeměkouli třikrát tam a zpět
    v řadě za sebou, hele, támhle jdou,
    pojďme s nima zazpívat si jejich píseň veselou: uí uí uí ...
    